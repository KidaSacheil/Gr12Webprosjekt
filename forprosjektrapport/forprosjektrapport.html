<html>
<head><title>Forprosjektrapport gruppe – 12</title>
  <link rel="stylesheet" type="text/css" href="./css/style.css">
  
  </head>

<body>
<section>
<h1>Forprosjektrapport</h1>
<hr>

<h2>Innhold</h2>
<nav><ol>
  <li><a href="#beskrivelse">Beskrivelse av prosjektet</a></li>
  <li><a href="#problemstilling">Problemstilling</a></li>
  <li><a href="#funksjoner">Funksjoner</a></li>
  <li><a href="#skisser">Skisser</a></li>
  <li><a href="#Arbeidsfordeling">Hvem gjør hva?</a></li>
   <li><a href="#Arbeidsplan">Arbeidsplan</a></li>
   <li><a href="#teknologier">Teknologier</a></li>
    <li><a href="#verktoy">Verktøy</a></li>
     <li><a href="#metode">Arbeidsmetode</a></li>
  </ol>
</nav>
<br>
<article id="beskrivelse">
  <h3>Beskrivelse av prosjektet</h3>
<p> Vi har som målsetning å skape en velfungerende nettside som omhandler et tydelig definert og gjennomkomponert tema. Vi har valgt å lage et nettsted der besøkende kan lese om, og forhåpentligvis fatte interesse for, idretter og hobbyer det ikke er så vanlig å drive med. På nettsiden kan brukerne også ta en interaktiv test for å finne en ny og aktivitet som passer for dem. Prosjektet har fått arbeidstittelen «Fritidsmaskinen».

</p></article>

<article id="problemstilling"><h3>Problemstilling</h3>
  <p>
Hvordan kan vi hjelpe folk med å finne nye aktiviteter og hobbyer litt utenom det vanlige?</p>
</article>

<article id="funksjoner"><h3>Funksjoner</h3>
  <p>
En enkel, uformell beskrivelse av alle «use cases», altså en liste over alle ting brukeren kan gjøre.

Med «Fritidsmaskinen» kan besøkende finne eller få et personlig tilpasset forslag til en ny og annerledes fritidsaktivitet. Nettstedet er kort fortalt inndelt i to hovedfunksjoner. Brukeren kan:
<br>
a) klikke seg inn på en Sport eller Hobby, og lese mer om selvvalgte eller tilfeldige aktiviteter innen disse kategoriene; eller<br>
b) ta en Test («personlighetstest») for å finne ut hvilken aktivitet som passer best for vedkommendes interesser og egenskaper.<br>

På Sport- eller Hobby-siden møter brukeren et vertikalt todelt grensesnitt der hun kan velge aktivitet utifra kategorier, eller klikke på bilde/video for å hoppe direkte til (innhold om) en bestemt aktivitet. Selve aktivitetssiden har en lignende todelt presentasjon der brukeren kan bli kjent med aktiviteten via multimedieinnhold, eller lese en presentasjon av aktiviteten, se regler / fakta / relevante linker samt få tips til hvor aktiviteten kan utføres lokalt (i første omgang i Oslo).

På Test-siden blir brukeren geleidet gjennom en test med fem spørsmål. Dette er en interessesortering for å sile ut hvilken aktivitet som har størst samsvar med brukerens personlige preferanser. Etter testen får brukeren se en rangering av aktivitetene med høyest score, og vedkommende kan klikke seg videre til enkeltaktivitetene (altså de samme undersidene som Sport/Hobby-delen).

I tillegg kan bruker benytte en Søk-funksjon globalt på siden for å søke etter aktiviteter, gå til vår eller enkeltaktivitetenes sider (relevant uvalg) i sosiale medier eller kontakte oss på e-post.
</p>
</article>

<article id="skisser"><h3>Skisser</h3>
  <p><img src="./bilder/skisseps1.jpg"><br><br> <img src="./bilder/frisbeeskisse.jpg"></p>
</article>

<article id="Arbeidsfordeling"><h3>Hvem gjør hva?</h3>
  <p>
Helene er gruppeleder. Hun har som ansvar å holde oversikten over arbeidet.<br>
Patrik er sekretær. Han står for møtereferatene og annen dokumentasjon fra arbeidet. <br>
Steinarr er redaktør. Han har i oppgave å sørge for at nettstedets tekst og innhold holder en høy kvalitativ standard. <br>
Sigurd er kode- og designkoordinator. Han har i oppgave å sette seg litt inn i GitHub og holde overblikk over nettstedets kode og design underveis i arbeidsprosessen. <br>
</p>
</article>

<article id="Arbeidsplan"><h3>Arbeidsplan</h3>
  <table><tr>
            <td><strong>Uke</strong> </td>
            <td><strong>Tirsdag</strong></td>
            <td><strong>Torsdag</strong></td>
            <td><strong>Ekstra møter</strong></td>
            </tr>
              
            <tr>
              <td><strong>44</strong></td>
              <td>29.10: Arbeide med og gjøre ferdig forprosjektrapporten. Tegne skisse og signere gruppeavtale.
                Vi skal også bestemme oss for hva vi skal lage, fordele oppgaver og begynne arbeidet med en prototype.
              </td>
              <td> 31.10: Lage prototype i Photoshop, tegne opp design og ta fatt på kodearbeidet.</td>
              <td>Mandag 28.10: Første møte. Bli kjent med hverandre, fordele gruppeoppgaver og finne ut hva vi kan tenke oss å lage.
              </td>
              
            </tr> 
            
            <tr>
              <td><strong>45</strong></td>
              <td>4.11: Arbeide med design og utforming. Samtidig koder vi og arbeider med innholdet til nettstedet.</td>
              <td>7.11: Jobbe videre med kodingen; ferdigstille design og utforming.</td>
              <td></td>
            </tr>
            <tr>
              <td><strong>46</strong></td>
              <td>11.11: Arbeide videre med koding og innhold på nettstedet. Utforske tekniske løsninger som integrering av Facebook-modul osv.</td>
              <td>14.11: Koding og arbeid med innhold på sidene. Målsetning: Minst én av undersidene bør være ferdigstilt, f.eks Sport-siden.</td>
              <td></td>
                
              </tr>
              <tr>
                <td><strong>47</strong></td>
                <td>18.11: Gruppens egen deadline for komplett nettsted. Vi har som mål at siste uke før innleveringsfristen skal brukes til å rette feil, kvalitetssikre og ferdigstille nettstedet.</td>
                <td>20.11: Ferdigstilling.</td>
                <td>Søndag 24.11: Faktisk deadline for innlevering.</td>
              </tr>
            
            </table>

  
</article>

<article id="teknologier"><h3>Teknologier</h3>
  
  <p> Vi har valgt å ta i bruk HTML,CSS, PHP og Javascript. Bakgrunnen for dette er at vi som gruppe har kollektiv kompetanse innen disse kodespråkene, og at vi har vurdert disse verktøyene som tilstrekkelig egnet til å skape all funksjonaliteten vi ønsker nettstedet skal ha.
  </p>

</article>

<article id="verktoy"><h3>Verktøy</h3>
  
  <p> Vi har valgt å bruke GitHub i arbeidet med kodingen. Årsaken til dette er at GitHub gir oss større muligheter til å etterprøve løsningene vi velger i sanntid, holde oversikt over progresjonen, endringer og hvem som har gjort hva, samtidig som vi enkelt kan gjenopprette tidligere versjoner dersom noe skulle gå galt underveis. Vi har også tatt høyde for ressursene verktøyet krever internt, ved å tildele GitHub-kompetanse som et ansvarsområde.
  </p>

</article>

<article id="metode"><h3>Arbeidsmetode</h3>
  
  <p> Vi har valgt å løse på oppgaven ved hjelp av prototypemetoden. Vi planlegger arbeidsprosessen, setter detaljerte tidsfrister og arbeider bevisst med å skape og kollektivt videreutvikle prototypen av produktet (nettstedet) vårt.
 
Vi har prioritert en grundig diskusjon av konseptet og problemløsning av antatte utfordringer i forkant av kodearbeidet, slik at vi står bedre rustet til å arbeide progressivt. Vi kan på denne måten også potensielt unngå unødvendige overraskelser underveis som krever regresjon og skaper tids- og ressursmessige utfordringer.

Vi har utviklet og gjenutviklet skissene våre i plenum på flere nivåer, og diskutert alle aspektene ved nettstedet i detalj ved hjelp av whiteboard, Photoshop og tidlig HTML-strukturering.

  </p>
</article>
</section>
</body>

</html>
